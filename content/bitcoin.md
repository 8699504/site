---
title: "Bitcoin"
metaTitle: "Bitcoin Hakkında Tüm Merak Edilenler"
metaDescription: "Bitcoinin Geleceği ve İlerleyen Noktalarda Nereye Geleceği İle İlgili
"
---

# Bitcoin Nedir? Alınır mı? Yorumları ve Merak Edilenler
Bitcoin; yani yeni bir teknolojinin başlangıcı. İlk olarak 2008 krizi bitcoin için bir fırsat haline geldi. O zamanlar kriz para piyasalarını derinden etkilemiş ve merkezi olmayan bir para birimine duyulan ihtiyaç derinleşmişti. Kim olduğu hala bilinmeyen Satoshi Nakamato tarafından elektronik bir ödeme sistemi oluşturmak amacıyla geliştirildi. O zamanlar Bitcoin deneyseldi. Hala deneysel ama sadece ilk olması nedeniyle çok ciddi bir yatırımcı kitlesine sahip ve ilgi günden güne artmaya devam etmekte.

## Bitcoin Nedir?

Bitcoin bir blok zincir projesidir. Herhangi bir merkeze bağlı değildir. Bu sebeple yatırımcıları tarafından gönül rahatlığıyla kullanılabilir. Aynı zamanda bitcoin enflasyondan da etkilenmez. Çünkü toplam arz hiçbir zaman değişmemek üzere belirlenmiştir. 
Bitcoin herhangi bir ulusal statüye sahip değildir. İzlenebilirliği mevcut olsa da gizlilik esastır. Görüldüğü üzere Bitcoin pek çok farklı konu başlığı açısından devrimsel özelliklere sahiptir. 

## Bitcoin Alınır mı?

Bu soruya farklı şartlara bağlı olarak farklı cevaplar vermek mümkündür. Şu anki şartlar altında tüm dünyanın bu teknolojilere yatırım yaptığı düşünüldüğünde “evet” bitcoin alınabilir. Yalnız her ne kadar bu teknolojide devrimsel bir noktada yer alıyor olsa da pek çok eksikliği olduğunu itiraf etmek gerekir. Bunlara birazdan değineceğiz…

## Neden Bitcoin?

Aslında bu soruyu ilk olması şeklinde cevaplandırmak mümkündür. Onun ilk  olması, tüm dünyada blok zincir alt yapısı ile onun sayesinde tanışmamıza vesile olmuştur. Bunun dışında Bitcoin’i diğer coinlerden ayıran doğrudan bir özellik olmadığını da belirtmek gerekiyor. 

Ayrıca şurası da unutulmamalıdır ki, Bitcoin’den sonra gelen pek çok coin onun eksikliklerini gidermek parolası ile yola çıkmıştır. Bazı eksikliklerini şu şekilde saymak mümkündür:

## Bitcoin Eksikleri Nelerdir

Öncelikle eski bir teknoloji olarak madencilik konusunda sorunları ile dikkat çeker. Bitcoin madenciliği çok masraflı ve geride kalmış bir teknolojiden ibarettir. Bu sebeple yeni nesil coinler daha hızlı teknolojiler kullanarak daha ekonomik madencilik yapmaya olanak sağlamaktadır. 

Bitcoinin diğer bir eksikliği ise, coin alt yapısından kaynaklanır. Toplam arzın sınırlandırılmış olması, işlem sürelerinin uzun olması ve madenciliğinin çok uzun sürelerde tamamlanması sorunları arasında yer alır. 

# Bitcoin İle Ödeme Yapmak Mümkün mü?

Hali hazırda, pek çok borsada, alışveriş sitelerinde yada araç alırken bile bitcoin ile ödeme yapmak mümkündür. Yalnız bu mümkünlük biraz reklamvari hareketler olarak algılanabilir. Çünkü uzun vadede bitcoin bir alışveriş para birimi olmaktan uzaktır. İşlem sürelerinin uzun olması gibi nedenlerden dolayı hızlı alışverişin yapıldığı hiçbir ortamda Bitcoin’den bahsetmek mümkün olmayabilir. Bu sebeple bitcoini alışveriş amacıyla kullanmak pek akıllıca olmazdı. Onun yerine işlem süreleri %1 oranında düşüren başka coinlerin bulunduğunu hatta kendi pos teknolojilerini destekleyen coinlerin varlığını da unutmamak gerekmektedir. 

Tüm bu değişkenleri bir arada düşündüğümüz de bitcoini bir ödeme aracı olarak kullanmanın pek mantıklı bir adım olmadığını belirtmek şarttır. 

# Bitcoin Güvenilir mi?

Aslına bakılırsa şu an ki teknolojinin ulaştığı noktada Bitcoin’den daha güvenilir bir para biriminin varlığı tartışmaya açıktır. O sebeple bitcoin güvenilir mi sorusunun çok da mantıklı olmadığını belirtmek gerekiyor. 

Yine de güvenlik zafiyetini oluşturan bazı konu başlıkları da vardır. Örneğin Bitcoin’i tuttuğunuz borsaların güvenliği, şifrelerin güvenliği, miras yolu ile devredilmesi sorunu gibi bazı sorunlar bir arada düşünüldüğünde bitcoinin güvenlik sorununu tartışmaya başlayabiliriz. Yalnız şu an için bitcoinin kendi teknolojisini düşünecek olursak güvenlik zafiyetinin mümkün olmadığını da belirtmek şarttır. 

# Altcoin Nedir?  Bitcoinden Farkı Nedir?

Aslına bakılırsa altcoin diye bir tabir giderek eskimeye başlamıştır. Kısaca altcoinin mantığını ve neden eskidiğini açıklayalım. Altcoin: herhangi bir coinin teknolojisi kullanılarak oluşturulan projeler olarak dikkat çeker. Coinler yapısı gereği merkezsiz ve bağımsız olduğu için bir coinin alt coin olması onu ana coine bağımlı hale getirmez. Bu sebeple altcoin mantığı başlarda daha popüler bir terim iken, günümüzde çoğunlukla bitcoine rakip olarak piyasaya sürülen coinler için kullanılan bir terim halini almıştır. 

Uzun vadede ise bu teknolojiler daha da yaygınlaşmaya başlayınca artık altcoin tabirinin çok fazla kullanılmayacağı düşünülmektedir. Bunu hep birlikte bekleyip göreceğiz. 
